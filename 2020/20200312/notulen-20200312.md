**Concept VERSLAG WERKGROEP- EN COMMUNITYOVERLEG OPEN ONDERWIJS API**
---------------------------------------------------------------------

Datum & Tijd: donderdag 12 maart 2020, 10:00-12.00u

Locatie: SURFnet, Utrecht, kamer 4.1

Aanwezig:
* Tom Kuipers (UvA) - Voorzitter,
* Mark de Jong (InHolland/SURF),
* Peter Boot (Your Next Concepts),
* Johan Wensink (Hanzehogeschool Groningen),
* Erna Kotkamp (TU Delft),
* Sander van de Geijn (WUR),
* Jan Hendrik van Schaik (Advitrae),
* Herman van Dompseler (SURF) - Notulist,
* Arthur van Alten (Inholland),
* Jelmer de Ronde (SURF) - Notulist,
* Frank Schimmel (HSLeiden).

Afmeldingen:
Pieter Smit(inQdo),
Piet Brekelmans (AVANS),
Patrick Honing (HAN),
Joost Farla (Apiwise),
Xiaojie Bormans-Chi (HU),
Maarten van Schie (Universiteit Leiden),

Agenda
------
1.  Bepalen notulist, notulen vorig overleg van 22 november en goedkeuren agenda - Allen

2.  Rondje langs de werkgroep- en community leden - Allen

3.  Bevindingen POC onderwijscatalogus 2019 en vooruitblik SURF en versnellingsplan 2020 - Jelmer

4.  Alignment Edu-API en aansluiting met de API design rules - Mark

5.  Toelichting Demodata Project SURF

6.  Roadmap OOAPI - allen

7.  Openstaande issues - allen

8.  Rondvraag - allen

-------

## 1. Bepalen notulist, notulen vorig overleg van 10 september (op Github) en goedkeuren agenda - Allen
Notulen vorige overleg worden inhoudelijk goedgekeurd. Wel wordt nog aan Ronald Ham gevraagd om de links naar de presentaties aan te vullen. Extra agendapunt: Toelichting demodata project SURF.


## 2. Rondje langs de werkgroep- en community leden - Allen
### Tom Kuipers (UvA/HvA)
- OOAPI platform wordt door InQdo geregeld. UvA/HvA hebben eigen autorisatieservers, maar zijn bezig met een migratie naar OpenIDconnect gateway van SURFconext. Planning is om in het nieuwe collegejaar om te schaken naar OpenID.

###  Mark de Jong (InHolland/SURF)
- Geen updates, geeft straks een presentatie.

### Peter Boot (Your Next Concepts)
- Your Next Concepts maakt software voor het hoger onderwijs. Met name Inschrijfregistratie en aanwezigheidsregistratie voor tentamens en colleges.
- Gebruiken OOAPI om gegevens op te halen maar willen ook gaan schrijven.
- Gaan de ervaringen met de experimentele POST calls die zijn gemaakt voor de TU/e delen met de OOAPI werkgroep.

### Johan Wensink (Hanzehogeschool Groningen)
- Bij de Hanzehogeschool begonnen met OOAPI vanuit de opdracht om een studentenapp te gaan maken. De opdracht is voor nu gecanceld, maar komt vast weer terug.
- Wil graag horen waar de OOAPI naartoe gaat, om op basis daarvan beslissingen te kunnen nemen.
- Zijn nu bezig met het uitwerken van user stories over ophalen van inschrijvingen, toetsresultaten, nieuwsberichten, etc.
- Staan op het punt om over te stappen naar Azure API omgeving.

### Erna Kotkamp (TU Delft)
- Binnen Delft is er belangstelling om aan te sluiten bij de OOAPI voor eigen applicaties en nieuwe applicaties die afgenomen gaan worden.
- Zijn benieuwd waar de OOAPI naartoe beweegt zodat op basis daarvan afwegingen gemaakt kunnen worden.

### Sander van de Geijn (WUR)
- WUR is bezig met ontwikkelen nieuw studentenportaal.
- Hoopt daar OOAPI in te kunnen gebruiken.

### Jan Hendrik van Schaik (Advitrae)
-  Advitrae is bij twee hogescholen bezig met het maken van koppelingen.
- Voor Avans, om studentgegevens te importeren (/persons). Dit gaat binnenkort in productie gebracht worden. Doel is meer flexibilisering van het onderwijs mogelijk te maken.
- Voor Saxion bezig een onderwijscatalogus te importeren. De code wordt nu getest en is vrij rudimentair.
- Over de velden die missen is een notitie geschreven.
- Advitrae wil het aantal koppelingen onderhouden moet worden terugbrengen. OOAPI lijkt daarvoor geschikt maar is nog wat te beperkt op dit moment.

### Herman van Dompseler (SURF)
- De Digitale Leer- en werkomgeving (DLWO) van SURF gebruikt OOAPI om persoonsgegevens beschikbaar te stellen.

### Arthur van Alten (InHolland)
- Zit al lang bij deze groep, maar InHolland heeft een eigen standaard gebaseerd op de HORA (dus met Nederlandse namen).
- Sinds kort is er een nieuw intranet, waar toetsresultaten nodig waren, leverancier van de widget vroeg om toetsresultaten (/courseresults en /testresults).
- Via Azure API en OpenIDConnect voor autorisatie een OOAPI-endpoint opgeleverd.

### Jelmer de Ronde (SURF)
- Geen updates, gaat straks presenteren.

### Frank Schimmel (HSLeiden)
- Bezig met implementatie van OSIRIS en het ontsluiten van rooster- en studentengegevens.

## 3 en 4. Bevindingen POC onderwijscatalogus 2019 en vooruitblik SURF en versnellingsplan 2020 en Alignment Edu-API en aansluiting met de API design rules
- 6 instellingen deden mee aan de Proof of Concept om via OOAPI gegevens te ontsluiten aan een SURF gateway, die deze gegevens aan een onderwijscataolgus leverde.
- Dit om instellingsoverstijgende onderwijscatalogus mogelijk te maken. De gateway maakte het mogelijk om met één call, bijvoorbeeld /institution, alle instellingen te raadplegen en deze geaggregeerd te presenteren aan de client (de catalogus).
- De POC is afgerond. In de [presentatie van Jelmer en Mark](SURF - OOAPI terugblik en vooruitblik.pptx) staan de bevindingen uitgewerkt.
- Uitleg over de Versnellingszone Flexibilisering: participerende instellingen proberen technologische innovaties in het onderwijs te versnellen.
- Komend jaar gaat de zone, samen met SURF in pilotvorm mogelijk maken dat studenten van de UU, TU/e en WUR makkelijk kunnen intekenen op vakken van elkaars opleidingen
-  SURF gaat de infrastructuur hiervoor realiseren en wil graag verder met OOAPI en voortborduren op 2019.
- Daarnaast gaan SURFconext en eduId ook een rol spelen.
- Aangezien het om een pilot gaat zullen niet alle problemen gelijk een technische oplossing krijgen, sommigen zullen beleidsmatig opgelost worden.
- In september 2021 moeten de eerste studenten via de pilot kunnen intekenen voor vakken van de andere participerende instellingen.

- Mark vervolgt de presentatie:
- We proberen het model van de IMS eduAPI te mappen op OOAPI en we kijken of we dit voor de pilot studentmobiliteit kunnen gebruiken.
- De werkgroep eduAPI is nog niet zover, het model heeft bijvoorbeeld nog geen attributen.
- Wat we zien is dat het oude model, zoals LIS, erg amerikaans is.eduAPI is meer Europees, omdat SUNet aanwezig is en ook de European Course Catalog standaarden zijn meegenomen
- We willen op dit model een volgende versie van de OOAPI baseren. Mark ligt het 9-vlaksmodel van eduAPI toe:
- De linker kolom is een template voor het beschrijven van een program, course, component.
- De middelste kolom bevat de instanties van die templates. Dus de in tijd geplaatste momenten.
- De rechter kolom bevat associations, de inschrijving van een persoon met een rol op een aanbod onderdeel.

- Daarnaast zijn er ook andere ontwikkelingen: RIO en [REST API design rules vanuit Forum Standaardisatie](https://geonovum.github.io/API-Designrules/).
- RIO gaat op termijn CROHO vervangen. Er is gekeken in hoeverre de huidige plannen voor RIO aansluiten op eduAPI. Dit lijkt goed op elkaar te passen.
- Het Forum Standaardisatie heeft REST API design rules opgesteld die op termijn waarschijnlijk ook op de pas toe of leg uit lijst gaan komen.

## 5. Toelichting Demodata Project SURF
- SURF heeft voor de POC in 2019 een tool laten ontwikkelen om realistische testdata mee te generenen. De tool bestaat uit twee delen:
- 1: [Tool om demo-data te genereren](https://github.com/SURFnet/demo-data)
- 2: [Tool om realistisch onderwijsdata te genereren en aan te bieden in OOAPI formaat](https://github.com/SURFnet/demo-data-ooapi)
- Jelmer geeft een korte demo van de tools. De demo data bevat zaken zoals realistische adressen, emailadressen, leeftijden, telefoonnummers, etc. De relaties tussen de objecten kloppen ook, bijv. cursussen met programma's.
- Als er een v4 van de OOAPI is kan de tool aangepast worden zodat er ook realistische data in dat formaat gegenereerd kan worden.

## 6. Roadmap
- Om de pilot Studentmobiliteit van de Versnellingszone mogelijk te maken werkt SURF aan een voorstel voor OOAPI v4.
- Het plan is om deze op 12 mei aan de werkgroep te presenteren. Als het af (genoeg) is stuurt SURF al eerder het voorstel rond.
- Uitgangspunt voor de nieuwe versie is het 9-vlaksmodel van eduAPI en het implementeren van de REST design rules van het Forum Standaardisatie.
- Daarnaast willen we ook (een beperkte set) POSTS terug gaan brengen. En system-to-system uitwisselingen beter faciliteren.
- Input voor de nieuwe versie is van harte welkom.

## 7. Openstaande issues
- Er wordt afgesproken dat SURF de bevindingen van de POC Onderwijscatalogus (waar van toepassing) gaat toevoegen aan de Issues op Github.

## 8.   Rondvraag
Er zijn geen rondvragen.
